---
title: Discgolfens fødsel (1964 – 1976)
permalink: /blog/discgolfens-foedsel-1964-1976
layout: article
categories: blog, historie, frisbee
modified: 2012-12-04
image:
  teaser: history/super_pro_ed_headrick.jpg
  feature: history/super_pro_ed_headrick.jpg
  credit: Johnny Lillelund
---

<p>Perioden 1964 – 1976 er årene, hvor disc golf sporten tager sin begyndelse. Hovedoverskriften for denne periode må være ”Ed Headrick”, som inden for denne periode udvikler sporten på helt afgørende områder. I 1964 designer han den første disc beregnet for sport, Wham-O´s Pro Model. Han grundlægger International Frisbee Association (IFA) i 1967. I 1975 opsætter han verdens første permanente disc golf bane i La Canada i Californien, hvor målene var lavet af rør. Og endelig, bare et år senere opfinder han disc golf kurven og starter Professional Disc Golf Association (PDGA). Ed Headrick betegnes i dag som disc golf sportens ”fader”.</p><p><img alt="" class="media-image" height="360" width="480" src="http://discimport.dk/sites/discimport.dk/files/rose_bowl.jpg" /></p><p>Allerede i årene fra 1964 til 1969 blev afholdt flere disc golf ”events” i Californien. På dette tidspunkt gik sporten også under navnet ”folf”. Den første disc golf turnering blev afholdt i Pasadena i 1969. Målene til denne turnering var hulahop-ringe. Ved andre turneringer blev blandt andet træer, pæle, brandhaner og trækasser benyttet som mål. Disc golf var en forholdsvis lille frisbee sportsgren og blev først introduceret som disciplin ved frisbee verdensmesterskaberne i Rose Bowl, Pasadena i 1975.</p><p>Fælles for hele denne opstartsperiode var brugen af en række lette frisbees/discs med stor diameter. Discene var meget understabile i forhold til nutidens discs, hvilket også ses på distancerekorderne fra den tid.</p>